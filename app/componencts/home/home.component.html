
  
    <div class="navbar">

      </div>
  <div class="container">
    <div class="row">

    
      
      <div class="nav col-md-9" >
        <p>Polska, Rzeczpospolita Polska (RP) – państwo unitarne w Europie Środkowej, położone między Morzem Bałtyckim na północy a Sudetami i Karpatami na południu, w przeważającej części w dorzeczu Wisły i Odry. Od północy Polska graniczy z Rosją (z jej obwodem kaliningradzkim) i Litwą, od wschodu z Białorusią i Ukrainą, od południa ze Słowacją i Czechami, od zachodu z Niemcami. Większość północnej granicy Polski wyznacza wybrzeże Morza Bałtyckiego. Polska Wyłączna Strefa Ekonomiczna na Bałtyku graniczy ze strefami Danii i Szwecji. Granice z Ukrainą, Białorusią i Rosją stanowią równocześnie granicę zewnętrzną Unii Europejskiej i strefy Schengen.

            Powierzchnia administracyjna Polski wynosi 312 696 km²[b][1], co daje jej 69. miejsce na świecie[e][6] i 9. w Europie. Zamieszkana przez 38,413 miliona ludzi (2018), zajmuje pod względem liczby ludności 36. miejsce na świecie[7], a 6. w Unii Europejskiej. Polska podzielona jest na 16 województw. Jej największym miastem i jednocześnie stolicą jest Warszawa. Inne metropolie to Kraków, Łódź, Wrocław, Poznań, Gdańsk, Szczecin. Największą polską aglomeracją policentryczną jest konurbacja górnośląska.
            
            Pierwszą historycznie potwierdzoną datą opisującą dzieje Polski jest rok 966, gdy książę Mieszko I, władca obszarów mieszczących się współcześnie w większości w granicach Polski, przyjął chrzest. W 1025 powstało Królestwo Polskie, którego pierwszym królem był syn Mieszka I, Bolesław I Chrobry. W 1569 Polska zawarła porozumienie z Wielkim Księstwem Litewskim, podpisując tak zwaną unię lubelską, w wyniku czego powstała Rzeczpospolita Obojga Narodów, jedno z największych i najludniejszych państw na mapie szesnasto- i siedemnastowiecznej Europy[8][9], które w latach 1618–1621, po rozejmie w Dywilinie, miało powierzchnię około 1 mln km². Rzeczpospolita przestała istnieć w wyniku rozbiorów w latach 1772–1795, kiedy jej terytorium podzielone zostało między Prusy, Rosję i Austrię. Po 123 latach, pod koniec I wojny światowej, w 1918, Polska odzyskała niepodległość (odrodzona wówczas państwowość nazywana jest II Rzecząpospolitą).
            
            1 września 1939, atakiem Niemiec na Polskę, rozpoczęła się II wojna światowa. W wyniku agresji III Rzeszy i ZSRR w październiku 1939 całe terytorium II Rzeczypospolitej znalazło się pod okupacją niemiecką i (trwającą do czerwca 1941) okupacją sowiecka. W ich wyniku życie straciło ponad sześć milionów obywateli Polski[10][11]. 21 lipca 1944, po przekroczeniu przez Armię Czerwoną Bugu, Józef Stalin utworzył w Moskwie marionetkowy i oparty na polskich komunistach Polski Komitet Wyzwolenia Narodowego, któremu pomógł przejąć władzę w kraju. Konferencja jałtańska trzech mocarstw w lutym 1945 uznała to za fakt dokonany, przewidując powołanie Tymczasowego Rządu Jedności Narodowej. W lipcu 1945 postanowieniami konferencji poczdamskiej granicę Polski z Niemcami przesunięto na zachód, na linię Odry i Nysy Łużyckiej, rozstrzygając jednocześnie o przesiedleniu ludności niemieckiej na teren alianckich stref okupacyjnych Niemiec. Przewidziane przez konferencję jałtańską wybory odbyły się w styczniu 1947, lecz zostały sfałszowane przez PPR, podobnie jak wcześniejsze referendum z 1946. W konsekwencji PPR zyskał uznanie międzynarodowe dla zdobytej w 1944 monopartyjnej niepodzielnej władzy nad Polską, po 1948 w formule tzw. demokracji ludowej. Polska Rzeczpospolita Ludowa (nazwa państwa przyjęta w 1952) była państwem satelickim ZSRR. Rządy sprawowała komunistyczna Polska Partia Robotnicza, a następnie Polska Zjednoczona Partia Robotnicza, przy formalnym istnieniu ugrupowań satelitarnych (Zjednoczone Stronnictwo Ludowe i Stronnictwo Demokratyczne). Ludowe Wojsko Polskie było zdominowane i kontrolowane przez rządzącą partię komunistyczną i jako część struktur Układu Warszawskiego podlegało dowództwu Armii Radzieckiej.
            
            Po przemianach politycznych zapoczątkowanych w konsekwencji Okrągłego Stołu i częściowo demokratycznych wyborów parlamentarnych w czerwcu 1989 monopol władzy partii komunistycznej został przełamany. 12 września 1989 został powołany rząd Tadeusza Mazowieckiego, pierwszy rząd z premierem spoza partii komunistycznej. Po jesieni ludów - obaleniu reżimów komunistycznych we wszystkich krajach dotychczasowej sowieckiej strefy wpływów w Europie Środkowej – Polska zmodyfikowała konstytucję, zmieniając 31 grudnia 1989 nazwę państwa na Rzeczpospolita Polska i stając się krajem demokratycznym.
            
            Mimo olbrzymich strat w ludziach oraz znacznego zniszczenia kraju w wyniku II wojny światowej w Polsce udało się zachować wiele bogactwa kulturowego. Znajduje się tu 15 miejsc wpisanych na listę światowego dziedzictwa UNESCO, 54 pomniki historii oraz duża liczba zarejestrowanych zabytków.
            
            Od początku transformacji ustrojowej w gospodarkę wolnorynkową, która rozpoczęła się na początku lat 90. XX wieku, Polska utrzymuje bardzo wysoki wskaźnik rozwoju społecznego (HDI). W kraju stopniowo zwiększa się wolność ekonomiczna[12]. Polska jest demokratycznym państwem z rozwiniętą, wysokodochodową gospodarką, wysokim wskaźnikiem jakości życia oraz bardzo wysoką stopą życiową[13][14]. Ponadto rocznie Polskę odwiedza około 17,5 miliona turystów (2016), co czyni ją jednym z najczęściej odwiedzanych krajów świata[15]. Polska jest ósmą co do wielkości gospodarką w Unii Europejskiej i jedną z najszybciej rozwijających się gospodarek europejskich[16]. Według wskaźnika Global Peace Index z 2017 roku Polska zajmuje 33. miejsce na świecie (22. w Europie) pod względem poziomu bezpieczeństwa, natomiast wg raportu firmy Underwriters Laboratories z 2018 roku, Polska pod względem bezpieczeństwa zajmuje miejsce 35. (27. w Europie)[17][18]. </p>
      </div>
    
    <div class="col -3">
        <h3>Szybki kontakt</h3>
        <div>
            <i class="fa fa-facebook-official" aria-hidden="true"></i>
            <i class="fa fa-instagram" aria-hidden="true"></i>

            <i class="fa fa-envelope-o" aria-hidden="true"></i>


           
            
        </div> 


    </div>
  </div>
  <div class="scroll">
    <button class="btn btn-success">
      <i class="fa fa-arrow-circle-up" aria-hidden="true"></i>Do góry
    </button>
  </div>
  <footer>copyright<span id="name">Damian sztajnhof</span>|2019</footer>
  </div>
 
  
  <script type="text/javascript" src="./js/scroll.js"></script>
  <script src="js/navbar.js"></script>
  


